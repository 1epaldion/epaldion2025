<h2>Βασική ιδέα</h2>

Οι δημόσιες τουαλέτες λόγω της μεγάλης επισκεψιμότητάς τους πρέπει να χρησιμοποιούνται σωστά ώστε να μην παρατηρούνται προβλήματα καθαριότητας και να υπάρχει αίσθημα ασφάλειας. Ειδικά στις σχολικές τουαλέτες είναι αναγκαία η προσοχή στη σωστή χρήση τους. 
Φαινόμενα όπως η μη ρίψη νερού μετά τη χρήση, η ρίψη απορριμμάτων εντός της λεκάνης, κάπνισμα μέσα στις τουαλέτες, μη σεβασμός των τουαλετών ΑΜΕΑ από μη δικαιούχους, μη τήρηση προσωπικής υγιεινής, δείχνουν έλλειψη ενημέρωσης, έλλειψη παιδείας και αδιαφορία για ένα δημόσιο χώρο.
Αυτή λοιπόν η μελέτη στοχεύει στη σωστή λειτουργία των δημόσιων και ειδικά σχολικών τουαλετών, όσον αφορά την καθαριότητα και την υγιεινή, καθώς και την ασφάλεια των πολιτών, κάτι που αποτελεί βασικό στοιχείο σεβασμού αλλά και δημόσιας υγείας. 

<h2>Περιγραφή έργου</h2>

Η ομάδα μας στα πλαίσια του 7ου Πανελλήνιου Διαγωνισμού Ανοιχτών Τεχνολογιών στην Εκπαίδευση υλοποίησε ένα έργο με τίτλο <b>«Ασφάλεια και την τήρηση κανόνων σε δημόσια τουαλέτα».</b>
Οι μαθητές της σχολικής ομάδας ρομποτικής δημιούργησαν μία κατασκευή που αναπαριστά μία δημόσια τουαλέτα. Στην κατασκευή ενσωματώθηκαν αυτοματισμοί που ενεργοποιούνται ανάλογα με τις συνθήκες που επικρατούν στον συγκεκριμένο χώρο. Χρησιμοποιήθηκαν μικροελεγκτές Arduino Uno και οι απαραίτητοι αισθητήρες. 
Το έργο μας υλοποιείται με δύο διατάξεις:
•	Στην πρώτη διάταξη χρησιμοποιείται arduino Uno,  αισθητήρας MQ2, οθόνη LCD (20x4 I2C), βομβητής (buzzer) και LED. Σκοπός είναι η παρακολούθηση της ποιότητας του αέρα μέσω του αντίστοιχου αισθητήρα ενώ εμφανίζει δεδομένα στην οθόνη και ενεργοποιεί το βομβητή και το led, σε περίπτωση ανίχνευσης καπνού ή αερίου σε υψηλά επίπεδα. 
•	Στη δεύτερη διάταξη χρησιμοποιείται arduino Uno,  αισθητήρας PIR (κίνησης), αισθητήρας ήχου KY-037, ηχείο και DFPlayer Mini. Σκοπός είναι μόλις εντοπίζει κίνηση να παίζει ένα αρχείο ήχου με ηχογραφημένο μήνυμα για σωστή χρήση της τουαλέτας και αν ακουστεί κάποιος δυνατός ήχος ή κάποιος φωνάξει για βοήθεια να παίξει ένα αρχείο ήχου όπου ακούγεται ήχος σειρήνας. 
